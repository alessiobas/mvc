Kmom01
--------------


#### Berätta kort om dina förkunskaper och tidigare erfarenheter kring objektorientering.
Mina tidigare erfarenheter kring objektorientering kommer från oopython kursen som jag läste under period 1 denna termin. Det var en svår kurs, men otroligt lärorik. Jag skulle vilja påstå att jag känner mig självsäker inför mvc kursens objekorienteringsdel efter oopython. Det kändes både roligt och användbart att jobba objektorienterat så jag ser fram emot att jobba objektorienterat i mvc!

#### Berätta kort om PHPs modell för klasser och objekt. Vilka är de grunder man behöver veta/förstå för att kunna komma igång och skapa sina första klasser?
Gällande PHPs objektorienterade paradigm är en klass som en mall som programmeraren utgår ifrån för att skapa nya objekt. När ett objekt skapas kallas det en instans av klassen. Objekt har i sin tur properties och metoder. Properties lagrar ett state av ett objekt som utgår från properties värden. Metoderna används för att modifiera ett läge för objektet. En metod är som en funktion, men kallas metod.

#### Reflektera kort över den kodbas, koden, strukturen som användes till uppgiften me/report, hur uppfattar du den?
Den verkar vara väldigt smidig att använda så fort man greppat helheten och flödet. Kodbasen, koden och strukturen är relativt lik det vi gjorde i databaskursen, så det känns inte så svårt att fortsätta i "samma spår". HTML/CSS har också hanterats ordentligt under tidigare kursen på utbildningen, så det känner jag mig rätt bekväm med och även sugen på att lära mig ännu mer CSS. Ska nog lägga på SASS preprocessor när jag kodar vidare i kursen då jag uppfattade det som väldigt smidigt att använda och kraftfullt.

#### Med tanke på artikeln “PHP The Right Way”, vilka delar in den finner du extra intressanta och värdefulla? Är det några särskilda områden som du känner att du vill veta mer om? Lyft fram några delar av artikeln som du känner mer värdefulla.
Det är för det första bra att ha en artikel som tar upp den senaste kodstandarden för PHP, då det online kan finnas oändligt med utdaterade resurser känns det bra att ha något som jag vet är up to date. Det känns värdefullt att ha syntaxens utformning dokumenterad inom olika delar i artikeln. Jag känner att jag behöver en recap gällande PHP från tidigare kurs i höstas. Tyckte redan då det var så mycket att nytt att PHP inte riktigt fastnat ordentligt i hjärnbalken. När jag kollat igenom artikeln i detta kmom känns det lite övermäktigt, men tänker att jag steg för steg kommer kunna greppa mer och mer inom PHP. Jag vill lära mig mer om tidskomplexitet och hur jag skriver kod som både är lätt att tolka samtidigt som den är effektiv och körs så snabbt som möjligt för relevant problemställning. Det känns väldigt värdefullt att få med sig sådana perspektiv av programmering när jag ger mig ut i arbetslivet som programmerare. Vill även lära mig ha med perspektivet om säkerhet efter utbildningen och det känns som vi inte riktigt läst något om "säker" kod inom programmet ännu. Hade varit roligt att lära sig mer om det. PDO verkar också vara spännande och det skulle jag nog vilja lära mig mer om.

#### Vilken är din TIL för detta kmom?
Symfony
